---
layout: post
title: עורכי טקסט - מבוא
date: 2024-08-18
---

עורך טקסט (Text Editor) הינו בין הכלים הבסיסיים והראשוניים של מערכת ההפעלה. ללא עורך טקסט לא היינו יכולים לכתוב קוד, לא היינו יכולים לכתוב תוכניות, ולא היינו יכולים לנהל מערכת הפעלה. בפוסט הזה והבאים אחריו בעז"ה אתמקד בעורכי טקסט בסביבת לינוקס. 

## מהו עורך טקסט?
אם הינכם משתמשי חלונות יש סיכוי שתחשבו: "רגע, אתה מתכוון לוורד?" אז לא, וורד הוא מעבד תמלילים. לצערנו בחלונות יש כל כך הרבה תוכנות, אבל את הכלי הבסיסי ביותר הם "שכחו" לתת: עורך טקסט. גם היום - 2024, בחלונות 11 (ועוד מעט 12) עדיין למשתמשי חלונות אין עורך טקסט.

מעבד תמלילים הינו תוכנה אשר נועדה 'לשכתב' הרצאה או שיעור וכדו', ויש בה אמצעים שונים שעוזרים לתת צבע ומשקל לנכתב. למשל: כותרות, צבע טקסט, צבע רקע, גודל הפונט, עובי הפונט, פונט נטוי, פונט עם קו תחתי, ועוד ועוד.

עורך טקסט הוא תוכנה (קשה לומר שהוא תוכנה, מתאים יותר לומר שהוא כלי, כלי עזר של המערכת) שבה ניתן לקרוא לכתוב ולערוך קבצים של מערכת ההפעלה, או בכלל לכתוב קבצי טקסט קוד וכיו"ב. ניתן לכתוב ולקרוא בו אך ורק תווי `ASCII`.

## עורכי טקסט במערכות דמויי יוניקס
במשפחת יוניקס ודמויי יוניקס עורך הטקסט מקבל מקום של כבוד. הסיבה היא פשוטה: המערכת היא טקסט. קבצים שבתוכם כתוב קוד. לפעמים הקוד הוא דמוי אנגלית, ולפעמים הקוד הוא בשפת מכונה. אבל תמיד קוד. וכדי לרשום ולערוך ולקרוא קוד - יש להעזר בכלי עורך טקסט.

ומכיוון שכך, ללינוקס פותחו במשך השנים עשרות עורכי טקסט. חלקם פשוטים, וחלקם עוצמתיים במיוחד עם כלים בלתי רגילים. הרעיונות היו כל כך טובים עד שתוכלו למצוא אותם בהרבה עורכי טקסט וערכי קוד שיישמו חלק מהרעיונות.

בסדרה זו אכיר לכם בעז"ה שלושה עורכי טקסט נפוצים במיוחד ממשפחת עורך הטקסט Vim אשר זמינים למשתמשי לינוקס: הראשון הוא Vi - שנכתב עבור יוניקס בשנות השבעים של המאה הקודמת, השני הוא Vim - עורך מבוסס על הראשון עם שיפורים משמעותיים, והשלישי Neovim - המבוסס על השני, עם מגוון עצום של אפשריות. 

אזהרה: טכני במיוחד! 👨🏻‍💻

